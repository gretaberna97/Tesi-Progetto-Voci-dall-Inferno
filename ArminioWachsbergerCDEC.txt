Arminio Wachsberger - Intervista a Arminio Wachsberger di Liliana Picciotto, 1987 feb. 18

L.P: -87, registrazione della voce del signor Arminio Wachsberger nella sua abitazione di Milano, in piazza Giulio Cesare numero 9. Intervistatrice Liliana Picciotto Fargion per conto del Centro di documentazione ebraica contemporanea. Mi da per favore le sue generalità?
A.W: Wachsberger Arminio, a- nato a Fiume, ex Italia ora Jugoslavia, il 4 novembre 1913. Abitante a Milano nell'indirizzo suo predicato.
L.P: e di che nazionalità è lei?
A.W: Dunque, attualmente italiana.
L.P: e mi può dare il nome dei suoi genitori?
A.W: Il padre Davide e la madre Miriam.
L.P: di cognome?
A.W: Gellis.
L.P: ee è coniugato?
A.W: coniugato, due volte, la prima con Regina Polacco, purtroppo scomparsa ad Auschwitz, e attualmente coniugato con Olga Wiener, nata a Sighet, in Romania.
L.P: dove abitava prima della guerra?
A.W: abitavo a Roma, Lungo Tevere Ripa numero 6.
L.P: abitava con la famiglia o da solo?
A.W: abitavo con la famiglia, moglie e figlia Clara di 5 anni, e i suoceri, Moisè Polacco e Carlotta Polacco.
L.P: emh prima di abitare a Roma dove ha abitato?
A.W: prima di abitare a Roma abitavo, oltre che a Fiume, sono stato 5 anni a Gorizia come studente, poi richiamato alle armi sono stato in aeronautica ultimo (pausa) reggimento in aviazione a Roma.
L.P: si ricor- (riformulazione), ha qualche ricordo di Fiume?
A.W: molti ricordi maaa naturalmente di ogni genere.
L.P: ee la sua famiglia di origine com'era composta?
A.W: la mamma era ungherese, il papa era di origine polacca ma ha vissuto in Cecoslovacchia. Aveva a Fiume la funzione di rabbino capo ortodosso.
L.P: quindi lei ha avuto una educazione ebraica molto profonda immagino...?
A.W: si.
L.P: eh frequentava la scuola ebraica? C'era la (c'è?) scuola ebraica anzitutto?
A.W: c'era e c'è tuttora. ?
L.P: si.
A.W: E poi in seguito ho studiato alla yeshivah di Gorizia dal rabbino Schreiber.
L.P: emh frequentava anche altri ragazzi ebrei?
A.W: si naturalmente frequentavo anche altri ragazzi ebrei.
L.P: senta mi può parlare dell'atmosfera a Fiume rispetto agli ebrei?
A.W: lla popolazione generalmente non era antisemita, salvo alcuni casi particolari di ungheresi perché la città era costituita in preponderanza da veneti, ma poi c'erano minoranze ungheresi, austriache e jugoslave.
L.P: e quelli che si distinguevano erano allora? gli ungheresi...
A.W: gli ungheresi. Erano i peggiori... ma comunque non eccessivamente.
L.P: comunque il livello di autorità no?
A.W: a livello di autorità no, assolutamente.
L.P: che passaporto avevate allora?
A.W: noi avevamo il passaporto... dunque abbiamo cambiato tre volte: il primo era austroungarico in- perché quando io son nato Fiume era ancora austroungheria, poi venne divenne città libera e ottenemmo ottenemmo il passaporto di città libera del comune di Fiume. Poi, quando l'Italia prese possesso di Fiume nel 1924 fummo riconosciuti come cittadini polacchi perché il babbo era nato in Polonia. In seguito, dopo l'annessione di Fiume nel 1930..3 o 32, non mi ricordo più bene) finalmente ottenemmo la cittadina italiana.
L.P: emh che sentimenti nutrivate per l'Italia? Eravate filo-italiani?
A.W: eravamo molto filo-italiani, tutti quanti.
L.P: e che lingua parlavate?
A.W: dunque a casa parlavamo tedesco con i genitori, un po' in ungherese, mentre in giro si parlava il dialetto fiumano che è un dialetto veneto.
L.P: avevate già sentito parlare di "sionismo" allora?
A.W: si molto.
L.P: c'erano circoli sionistici, c'era attività..?
A.W: c'era il circolo sionista etc, c'era anche il macabi(?).
L.P: emh dopo Fiume allora si trasferì a..?
A.W: Venni trasferito per iill servizio militare a Foggia, aaa (pausa) Napoli, e poi a Roma.
L.P: e là si fermò? Ma m'ha detto che ci è stato unn periodo in cui st- st emh abitò a Gorizia?
A.W: si ma questo era quando facevo lo studente a Gorizia. (Voci) Arrivederci Maria.
Voce: lascio aperto...?
A.W: lascia... no, no può chiudere.
Voce: ce l'ha la chiave lei?
A.W: si, ce l'ha anche (la) mia moglie. Adesso anche questo verrà registrato (ride → si capisce poco). No era così, che a aa Roma quando ho finito il servizio militare rimasi lì per lavorare, mi sposai a Roma e abitavo a Roma, fino al 16 ottobre del 43, quando venni deportato.
L.P: emh, come reagì al fascismo? Lei era già in grado di...
A.W: Dunque, io ero giovane e fascista - come tutti quanti - eee essendo obbligatorio. Avevo anche la tessera del fascio - anche questo come tutti quanti - e naturalmente quando nel nel 38 vennero emanate le leggi razziali ho dovuto ridare la tessera e da quel momento cominciò aa non essere più tanto simpatico il fascismo.
L.P: si ricorda della propaganda antisemita che aveva preparato le leggi razziali?
A.W: si, si molto molto. La seguivamo con molta attenzione.
L.P: e in generale lei come, emh, la popolazione come si comportava?
A.W: la popolazione si è comportata umanamente con noi, anzi, avevamo degli appoggi da parte della popolazione civile, non facevano nessuna distinzione fra noi e gli altri.
L.P: ha ricevuto gesti di solidarietà particolari daaa non ebrei quando è uscita la legge razziale?
A.W: proprioo gestii (pausa) particolari no, ma comunque il sentimento generale era a favore degli ebrei. Ho fatto, fra parentesi, anche il maggiordomo in una casa deegli ebrei romani (pausa) - adesso mi sfugge il nome - in via del Tritone - Cohen - in via del Tritone si, sono negozianti molto ricchi con un enorme negozio in via - adesso mi sfugge... comunque, quando la legge razziale prescriveva di avere dei domestici non ariani io ho perso il mio lavoro, dove lavoravo prima...
L.P: dove lavorava?
A.W: lavoravo in una azienda (pausa) inn prodotti fotografici, ma solo temporaneamente perché durò brevemente questo periodo. Anche la la mia carica di dii maggiordomo durò tempo molto breve perché questi Cohen (?) ottennero la discriminazione e perciò potevano riprendere domestici non ebrei.
L.P: e mi scusi può riparlare un attimo ancora di Gorizia? Prima me ne ha accennato.
A.W: a Gorizia... ee dunque, Gorizia era una piccola cittadina con unn 200 ebrei circa, dove venne nel 28 da Corfù il rabbino Schreiber che fondò una yeshivah, un collegio rabbino, eee eravamo relativamente in pochi ma comunque abbiamo passato 5 anni... poi la yeshivah si sciolse per mancanza di (pausa) studenti.
[si rischiarano entrambi la voce]
L.P: eee, quando scoppiò la guerra lei dove si trovava e come si trovava?
A.W: Mi trovavo... mi trovavo a Roma.
L.P: a Roma. Eee lavorava?
A.W: lavoravo si.
L.P: e quindi era in una azienda che non preoccupava del fatto che lei fosse ebreo o no...
A.W: no, assolutamente no.
L.P: quindi contro llla prima volta in cui perse il lavoro una seconda volta invece non lo perse ... per il fatto di essere ebreo?
A.W: no...
(Pausa)
L.P: cosa successe alla caduta di Mussolini il 25 luglio? Successe qualche cosa di particolare...?
A.W: Dunque, successe questo... che io possedevo una piccola fabbrichetta minuscola di prodotti chimici eee alla caduta del fascismo ebbi più libertà rispetto a prima di dedicarmi a questo lavoro eeemh (pausa) avevo già tenuto conto che avrei potuto ingrandire questa piccola azienda ma non sono riuscito a mettere in atto questo mio proposito perché con l'8 settembre ritornarono le vecchie leggi.
L.P: e l'8 settembre ebbe qualche timore che qualcosa sarebbe successo o...?
A.W: si timore c'era e naturalmente c'era il problema "cosa fare". Mmolti sii nascosero, molto fuggirono eee io - come già (ho) ricordato nella testimonianza che ho già fatto al CDEC - avevo intenzione di nascondermi nella nostra piccola azienda ma mia moglie, siccome avevo la figlia che aveva subito la (pausa) paralisi infantile, mmi sconsigliò dicendo che era un po' pericoloso portare una bambina in una fabbrica di prodotti chimici. E così rimasi a casa.
L.P: questo più o meno già in settembre. Si vedevano molti tedeschi in giro?
A.W: questo era... si, tedeschi era piena Roma. Anzii siccome io contemporaneamente lavoravo sempre nel negozio di ottica-fotografia avevo molti clienti tedeschi dai quali sentivo raccontare ciò che stava succedendo in Russia, persino contro gli ebrei, maaa ritenevo che fosse solo propaganda.
(Pausa)
L.P: dopo gli avvenimenti in comunità dellaaa della taglia, della rapina del dell'archivio etc pensò ancora una volta di nascondersi oppure la situazione non era molto cambiata...?
A.W: proprio così, era era arrivata di nuovo la paura ma sempre col pensiero costante della bambina ci astenemmo dal prender rifugio nella fabbrica.
L.P: e qualcuno di voi aveva saputo che era arrivato a Roma questo distaccamento speciale per (pausa) arrestare gli ebrei?
A.W: no, questo qui no, solamente solamente ab- abbiamo saputo che stavano svaligiano la gli archivi della comunità ma non potevamo immaginare che cosa potesse portare come esito. Anzi, mia moglie mi telefonò dicendo(mi) "guarda cosa sta succedendo, vedo che stanno portando via emh tutte le schede della comunità".
L.P: perché lei vedeva...?
A.W: mia moglie vedeva perché da emh da casa sua era vicino alla comunità.
L.P: e quindi ss si è vista questa rapina?
A.W: si è vista questa rapina si. Eee ed io la tranquillizzai dicendo "guarda, probabilmente siccome hanno avuto successo con i 50 chilogrammi dell'oro che avevano rapinato, probabilmente adesso dalle schede vogliono vedere chi sono i maggiori contribuenti per poter richiedere un secondo ricatto". Non immaginavo che quello servisse viceversa per la ricerca degli ebrei da deportare.
L.P: quindi, che le schede siano uscite dalla comunità è sicuro?
A.W: si si.
L.P: è sicurissimo?
A.W: Si, così almeno m- me lo stava dicendo mia moglie al telefono.
L.P: e allora cosa successe al momento del terrore? Al momento della della razzia?
A.W: della razzia... erano le 5 del mattino del 16 ottobre eee con noi, in famiglia, dormiva quella notte un mio nipote, figlio dill mio cognato, Vittorio Polacco, che aveva due anni, in quanto i genitori erano andati fuori Mila- (riformulazione) fuori Roma per procurarsi dei generi alimentari e avevano affidato il loro figliolo a noi, per quella notte. Eee quando la mattina le SS entrarono da noi consegnadocii il foglio con il quale ci imponevano dii lasciare la casa perché dal (pausa) venivamo(?) trasferiti in Germania - non dicevano Polonia - io dichiarai che naturalmente quel bambino non era mio eee quindi non c'entrava con la mia famiglia. A questo mi risposero, in tedesco, lingua che io conoscevo, che non c'entrava nulla, tutti dovevano venire con noi. Questo bambino poi, per un caso particolare, riuscì a salvarlo perché il camion nel quale ci trasportavano sii recava da palazzo a palazzo per ritirare gli ebrei nascosti o anche quelli ufficialmente riconosciuti. Quando il camion si avvicinò al portone dove abitava mio cognato vidi per caso, attraverso il tendone dell del camion la portinaia che stava al portone, io le feci vedere il bambino e le emh stavo per consegnarglielo dall'alto del camion, però in quel momento aveva girato la testa anche il sottufficiale della SS attraverso il finestrino. Poi per mia fortuna, lui volle ass- volle accendersi una sigaretta e quindi fu obbligato a voltare la testa: in quell'attimo presi il bambino e lo gettai nelle braccia della portinaia, la quale sparì nella sua appartamento nascondendo il bambino cosicché non lo trovarono. E attualmente vive a Roma, c'ha famiglia e bambini e.
L.P: emh mi può emh... mi può ripetere l'indirizzo di dove abitavate a Roma?
A.W: a Roma abitavo in Lungo Tevere Ripa numero 6.
L.P: era la zona abitata da ebrei?
A.W: si perché era di rimpetto (?) al ghetto, divisa solo dal fiume.
L.P: emh senta, nessuno vi telefonò e vi avvertì?
A.W: no, anzi, il contrario, quando quelli delle SS entrarono la prima cosa che fecero tagliarono i fili del telefono.
L.P: voi eravate tra i primi, tra gli ultimi?
A.W: tra i primi.
L.P: tra i primi. Perché aveva idea che cominciassero proprio da lì, da quella zona.
A.W: Da quella zona: dal ghetto e da quelli vicini al ghetto. Voglio ricordare un fatto che è successo quel giorno ee, nello stesso pianerottolo dove abitavo io abitava anche - come si chiamava? Adesso purtroppo è morto - la famiglia... del presidente della della Sem... - adesso non mi ricordo più il cognome, non mi viene in mente, un nome conosciutissimo - Sorani, eccolo Sorani. Bene, anche lui era nelle liste dei deportandi (scandisce bene la fine) ma era in mano a un secondo gruppo di SS, non quello che era venuto a prender me: nella loro (pausa) stupenda organizzazione avevano dimenticato di verificare se un gruppo non avesse per caso anche l'elenco di altri ebrei, cosicché quando presero me non si recarono da Sorani, il quale Sorani, quando ha visto quello che era successo a me, dopo mezz'ora, sparì dall- dalla circolazione e si salvò.
L.P: ma quindi non era diviso per zone...
A.W: era diviso per zone ma malgrado ciò avevano emh elenchi non perfetti, nel senso che quel quella squadra che è venuta a prendere me avrebbe dovuto contemporaneamente prendere anche Sorani ma viceversa non era così, era in un secondo elenco e in quel secondo elenco quando sono arrivati lui non c'era più.
L.P: lei è sicuro che sia in un secondo elenco... che fosse in un secondo elenco?
A.W: si, si ma per un errore probabilmente.
L.P: per un errore. Emh, senta emh come arrivarono all'improvviso oppure...?
A.W: arrivarono all'improvviso alle 5 del mattino.
L.P: alle 5 del mattino. C'era una portineria sotto o no?
A.W: no, non c'era la portineria.
L.P: quindi emh il portone era aperto?
A.W: il portone era aperto.
L.P: quindi entrarono direttamente... sapevano anche il piano?
A.W: si. Non so, io abitavo al primo piano, ma non se avevano né l'indirizzo, anche la località esatta dell'appartamento.
L.P: e Sorani a che piano abitava?
A.W: lo stesso pianerottolo del mio.
L.P: lo stesso pianerottolo. Emh lei non sa come avvenne emh (non si capisce) nelle altre case? Cioè se suonarono alla portinaia oppure se entravano direttamente...?
A.W: Non lo so, non lo so. So solamente che quando mii trasportarono alla scuola militare che è sul lungo Tevere c'era già una certa massa di gente eee quindi urlava perché quelli della SS davano degli ordini e questi non capivano, quelli (non si capisce) SS allora si mettevano aa colpirli con il calcio del fucile in testa ed è in quell'epoca che io mi presentai aaa a Dannecker che era il comandante e mi offersi da fare l'interprete e lui accolse molto favorevolmente la mia proposta perché nessun altro capiva il tedesco, così si tranquillizzò la situazione.
L.P: emh che lei sappia qualcuno è riuscito a sfuggire a questa retata?
A.W: si, diversi.
L.P: sa chi?
A.W: c'è anche emh per esempio emh in via d- della Luce al 3, dove una volta abitavo io, c'era una famiglia e quando vennero il portone era chiuso hanno cominciato a battere le porte.
L.P: ad abbattere?
A.W: a battere sulle porte perché aprissero la porta, il portone.
L.P: si si.
A.W: eee, una parte della famiglia capitava(?) al n- al numero 3 di via della Luce, il padre scappò sul tetto e quindi hanno arrestato tutti gli appartenenti della famiglia e lui invece si salvò.
L.P: quindi hanno battuto al portone in basso...
A.W: al portone...in basso.
L.P: quindi al limite qualcuno poteva... come è riuscito effettivamente...
A.W: si, qualcuno è riuscito, si. (non si capisce)
L.P: quanti erano quando vennero in casa vostra?
A.W: 2.
L.P: erano in genere 2 per appartamento?
A.W: secondo i casi...
L.P: come eran vestiti? da SS?
A.W: erano vestiti da SS.
L.P: si ricorda un bracciale con la S di sopra no? Si r-?
A.W: no non mi ricordo, i particolari non me li ricordo ma so che erano delle SS.
L.P: eee vi consegnarono un foglio?
A.W: ci consegnarono il foglio che naturalmente è stato consegnato a tutti quanti.
L.P: in italiano o in tedesco?
A.W: italiano e tedesco.
L.P: in tutte e due le lingue.
A.W: in tutte e due le lingue.
L.P: era battuto a macchina?
A.W: era emh (pausa) mi pare fatto... stampato per cop(?), come si chiama?
L.P: per ciclo stile forse?
A.W: per ciclo stile.
L.P: per ciclo stile. Emh in questo foglio che istruzioni erano date?
A.W: in questo foglio era indicato che tutta la famiglia veniva trasportata in Germania per del lavoro e che ognuno in 20 minuti doveva lasciare l'appartamento, era consigliato portare con sé generi alimentari, due coperte e oro e gioielli. Io avevo con me per esempio unaa macchina fotografica molto costosa (pausa) eee che l'avevo nascosta mentre loro stavano rovistando nella casa.
L.P: hanno perquisito?
A.W: hanno perquisito alla ricerca di altre persone. Ma poi quando loro ci dissero che avevam(?) potuto portare con noi tutto quanto nel campo di lavoro la tirai fuori e la presi con me. E(che) poi naturalmente mi è stata sottratta già alla scuola militare perché (non si capisce) alla scuola militare il giorno dopo ci fecero traversare il corridoio alla fine del quale c'era l'ufficiale Dannecker e un tavolo con dei (non si capisce cosa), lui mi fece dire in italiano ciò che naturalmente mi stava dicendo prima in tedesco che nel campo dove saremmo stati deportati, (non si capisce) ma trasferiti, avremmo dovuto vivere a nostre spese, e cioè con tutto quello che abbiamo con noi, ma siccome ci sono alcuni che hanno dei mezzi e altri no bisognava consegnare tutto a loro, alla SS, e cioè oro, gioielli e danaro, e ripassare quindi davanti aa lui per consegnarli quanto prima detto. Eee io rimasi l'ultimo e avevo un orologio, un longin(?), d'oro, e gli anelli (pausa) e una parte di gioielli. Io, una parte dei gioielli li consegnai più il denaro, mentre l'orologio lo tenni con me come pure gli anelli miei e di mia moglie. Il Dannecker mi disse "tienteli pure tanto ti verrano levati al campo dove arriverai". So di molte donne che il danaro anziché consegnarlo hanno preferito buttarlo nella latrina.
L.P: aveva la sensazione che ci fosse anche un qualche finalità di rapina nel vostro arresto o no?
A.W: no no non era immaginabile. Si credeva tutto quello che ci dicevano.
L.P: no nel senso che qualcuno ha tent-, qualche tedesco ha tentato di rubare nei vostri appartamenti...?
A.W: questo si questo si. 
L.P: questo volevo sapere.
A.W: Nel senso, che come già riferito, allorché emh la gente cominciò a mormorare di aver fame, di non aver mezzi di sostentamento, Dannecker mi fece dire ai prigionieri che saremmo andati nelle abitazioni di quelli che si dichiaravano esenti da generi alimentari per andare a prelevare eee mi fecero salire su un camion insieme con 4 SS e con le chiavi che ccci erano stata consegnate entrammo in questi vari appartamenti e lì è che vidi che non cercavano solo generi alimentari ma anche qualche cosa di valore e (non si capisce) di valore li mettevano in una cassetta a parte oppure in tasca. Quindi era una rapina già avvenuta in quel momento senza aspettare ciò che sarebbe successo in seguito.
L.P: era una iniziativa privata di questi che l'accompagnavano o secondo lei erano ordini di Dannecker?
A.W: era una iniziativa privata di questi delle SS (non sicura). Io penso che era era era privata.
L.P: era privata.
A.W: ma si vede che erano già dei deiii rapinatori di natura.
L.P: e la gente intorno come reagì?
A.W: la gente non eravamo in contatto, solamente che...
L.P: no, nel momento dell'arresto.
A.W: nel momento dell'arresto era troppo presto perché la gente potesse vedere. So solamente che andammo anche in una panetteria in Corso Vittorio a prelevare 200 kg di pane e lì che emh ebbi la possibilità di fuggire in quanto la panetteria aveva due porte, una sulla strada parallela, e mentre s- stavano caricando il pane io mi affacciai alla porta della panetteria e avrei potuto facilmente scappare, ma poi il pensiero di quanto Dannecker mi disse quando mi lasciò andare con quelli della SS a prelevare il pane "guarda che la tua famiglia è qui" ritornai indietro. Lo stesso avvenne in una farmacia in via Renula(?): anche (i) farmaci siamo andati a prendere in farmacia e anche lì per caso la farmacia aveva due entrate. Anche lì mi trovo già sulla porta ma poi lo stesso pensiero mi fece ritornare.
L.P: e con che denaro fece questa spesa?
A.W: denaro l'ho raccolto daii (pausa) dai depor- daii... prossimi deportati.
L.P: ma emh irrompendo in casa fecero un certo rumore? I vicini se ne accorsero...no?
A.W: no no.
L.P: in casa vostra? no. E in generale non fu fatto diciamo alla luce del g-... forse non c'era ancora luce.
A.W: emh c'er-... hanno fatto molto presto, la mattina appunto per...
L.P: non facendo nessun baccano?
A.W: no, solo in... dicono che in ghetto - ma io non l'ho sentito - avessero sparato dei colpi di fucile in aria (pausa) per spaventare la gente.
L.P: e lei sa se il camion andava di casa in casa anche fuori da quella zona?
A.W: si naturalmente è successo in tutta tutta Roma, non solamente nella zona del Ghetto, ma la emh preponderanza della popolazione viveva nel ghetto.
L.P: ma anche in quartieri lontani andarono?
A.W: probabilmente perché sono, in molti conoscenti che son venuti con me in campo che abitavano in zone lontane dal centro, eppure son stati presi.
L.P: e al collegio militare c'eranoo attrezzature, c'erano servizi igienici o non c'era nulla?
A.W: no, i servizi igienici della della emh scuola militare, quindi niente di particolare, ma naturalmente noi essendo 1300 circa non erano sufficienti. Posso dire che emh nella scuola militare c'erano ancora alcuni sottufficiali italiani, i quali protestavano con i tedeschi per quanto stava succedendo a noi. E mi ricordo la frase che Dannecker rispose a questo sottufficiale "sta zitto perché altrimenti vieni anche te con noi".
L.P: emh dove eravate messi? Eravate per terra, sulle panche(o branche?)...
A.W: per terra perché non c'erano brande, non ce n'erano perché (non si capisce) alla scuola militare, essendo dopo l'8 settembre stata chiusa non c'erano più brande, si vede che le brande le avevano portate altrove quindi dormivamo per terra... "dormire", quello che si riusciva a dormire.
L.P: quanto siete rimasti?
A.W: siamo rimasti 2 giorni.
L.P: e quindi sono stati due giorni tormentosi?
A.W: tormentosi. Io avevo un socio ee scrissi una lettera a questo mio socio dove gli dicevo quello che mi stava succedendo e affidavo la mia abitazione a lui e nella busta misi anche la chiave dell'appartamento. Durante il tragitto, dal treno attraverso una fessura, feci cadere giù questa busta, e questa busta è stata trovata effettivamente e il mio socio riuscì a entrare in camera nostra, cioè in casa nostra, cercando di proteggere quello che era possibile recup- emh proteggere appunto, ma poi ha dovuto anche lui abbandonare la casa perché il governo affidò l'appartamento ad un emh (pausa) - come chiamavano quelli che non avevano abitazione? - a un...
L.P: con tutt- la roba dentro? Con tutta la vostra roba dentro...
A.W: con tutta la roba dentro si.
L.P: che poi ritrovaste dopo la guerra o no?
A.W: no. niente.
L.P: niente di niente. (Sospira) Emh, el... mi può descrivere Dannecker fisicamente?
A.W: il ricordo è molto vago.
L.P: era in divisa?
A.W: era in divisa si.
L.P: ee capì subito che era il capo...che era quello che aveva organizzato questa razzia?
A.W: si emh poi almeno che era quello che la comandava.
L.P: rimase lì Dannecker al collegio militare o non lo vedeste più dopo...?
A.W: no non lo vedemmo più, da quando salimmo sul treno non lo vedemmo più. Dannecker emh mi ricordo che quando ritirava i vari gioielli e li metteva in un cassetto io stavo accanto a lui e osservai una cosa strana che quando si trattava di un gioiello veramente di gran valore lui se lo metteva in tasca semplicemente, quindi, come al solito, quelli della SS sfruttavano le emh disposizioni anche a favore proprio.
L.P: e fu l'ufficiale di grado superiore che vide ?
A.W: non mi ricordo, mi pare che aveva il grado di capitano... o qualcosa di simile...
L.P: non vide qualcuno di superiore a lui?
A.W: no, non vidi altro(i).
L.P: non vide altro.
A.W: poi c'è stato il caso strano che fra di noi c'erano molti non ebrei i quali gridavano sempre "non siamo ebrei" e allora Dannecker si decise a lasciar liberi quelli che non erano ebrei eee disse a me di riferire che avrebbero controllato i documenti di quelli che si dichiaravano non ebrei e se qualcuno si fosse azzardato di volerli imbrogliare lui avrebbe provveduto a punirli. Ora effettivamente in quel peiodo sulle carte di identità italiane non c'era ancora il timb-. [buco fino a 31:39] Diversi non ebrei riuscirono a uscire dalla scuola miliare emh naturalmente alcuni ebrei tentarono anche loro di uscire, è chiaro che io li conoscevo ma che se si chiamava Levi o (pausa) Cohen era chiaro che non potevo farlo... però con alcuni, con nomi non prettamente ebraici, riuscii a farli uscire in quanto al documento che era senza timbro di ebreo io dichiarai, su mia responsabilità, che erano "non ebrei". E' così uscirono per esempio la signora Di Segni, mi ricordo...
L.P: Di Segni è un nome ebraico...
A.W: ho capito, ma è un nome ebraico per noi, non per un tedesco.
L.P: ma ce n'erano molti altri di Di Segni ebrei... cioè lui emh Dannecker non ha fatto il collegamento?
A.W: ma si... ma questa signora si era messa fra quelli non ebrei. 
L.P: ho capito.
A.W: non potevo far uscire tutt- tutta la tutta la gente che si trovava rinchiusa nella scuola militare. Poi mi ricordo anche della famiglia Dina(?), veneziana, anche quella riuscì a salvarla, anzi, con l'occasione voglio raccontare una cosa, che al lido di Venezia qualche anno fa incontrai per caso la signora Dina che mi disse che le figliole sono sposate nel Belgio e in Israele e mi ringraziò per quanto feci in quell'epoca alla scuola militare.
L.P: e quanti erano più o meno iii sorveglianti tedeschi... al collegio militare?
A.W: non posso dirlo, non posso dirlo con precisione ma anche se fossero pochi loro erano armati...
L.P: certo.
A.W: noi no, eravamo inermi.
L.P: comunque eravate continuamente guardati a visto o no?
A.W: si si si si.
L.P: continuamente. Eee emh come avvenne... vi fu annunciata la partenza...?
A.W: no, improvvisamente ci fecero salire sui camion la mattina del...
L.P: con tutta la vostra roba?
A.W: connn con quella roba che avevamo con noi, si. Ci fecero salire sui camion che ci portarono fino al (pausa) alla stazione tiburtina.
L.P: quanti erano i camion? Può immaginarselo...?
A.W: non posso immaginare perché comunque eravamo un migliaio circa.
L.P: e c'era gente che assisteva a questa cosa...?
A.W: ma non poteva ssapere di cosa si trattasse perché i camion erano chiusi (frase che non si capisce perché sovrapposta alla seguente)
L.P: a che ora è avvenuto?
A.W: la mattina verso le 10 circa, pioveva.
L.P: e cosa avevate portato con voi? Il cibo compratooo...?
A.W: no comprato no, quello che era in casa, ma non tutti lo presero perché non tutti avevano effettivamente in casa in quel momento da mangiare.
L.P: non ci fu nessuna distribuzione di cibo prima della partenza?
A.W: no, nulla, assolutamente niente.
L.P: niente.
A.W: solo il pane che è stato acquistato.
L.P: ... comprato... quella volta. E la stazione tiburtina è una stazione secondaria di Roma, no?
A.W: una stazione secondaria di Roma, si.
L.P: c'erano già i vagoni che aspettavano?
A.W: c'erano i vagoni pronti eee riempirono circa 80 persone per vagone, circa.
L.P: 80 son tantissimi.
A.W: 80, si, e io per mia fortuna mi trovai in un vagone di sole 30 persone perché eravamo gli ultimi a essere in...
L.P: caricati...
A.W: iiin infilati nel vagone, e con me c'era anche ill (pausa) ammiraglio Cappon(?), che poveretto era paralizzato, e la signorina Lina Cavalieri che era a suo tempo direttrice della croce rossa italiana. Eee avevamo un po' più di spazio rispetto agli altri. Con noi c'era anche una signora, Rosenthal(?), che purtroppo morì durante il tragitto.
L.P: di nome?
A.W: di nome non me la ricordo, so che si chiamava Rosenthal(?).
L.P: era anziana?
A.W: adesso non mi ricordo se Rosenthal(?) o Rochil(?), uno dei due nomi, Rosenthal(?) o Rochil(?).
L.P: Ho l'impressione che sia Rochil(?).
A.W: Rochil(?)?.
L.P: ho l'impressione si.
A.W: dal nome forse.
L.P: si può controllare.
A.W: si si, era era anziana e morì durante il viaggio e abbiamo dovuto tenerla con noi fino ad Auschwitz.
L.P: emhh eravate... vi eravate un pochino organizzati almeno a livello di colloqui tra di voi durante la la prigionia al collegio militare? Cioè pensare, decidere chi chiamare, che cosa fare...?
A.W: non c'era nulla da fare, perché ogni... qualsiasi gesto si volesse fare era fermato dai militi delle SS.
L.P: o mettersi in contatto con qualche autorità?
A.W: no no, niente.
L.P: non vi è per esempio venuto in mente di pensare alla polizia italiana? 36.00
A.W: e come 